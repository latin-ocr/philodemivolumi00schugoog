- XXXIX -—

πίστεων), peroratione proferantur, ea ne a sophistis
quidem, qui sapiant, rhetoricae vindicari, et alia alios
in scribendo artifices partitione uti (XXa, 12—XXII2, 16).
Id quoque arroganter ab illis poni dicit, rhetoricam
quodcumque de singulis singularum artium problematis
disputari possit, tradere. Quod ita coercet: non solum
de quolibet proposito sophistas singula melius quam
alios artifices non inventuros esse, sed ne de politico
quidem, quod maxime illi profitentur. Restat igitur
ridiculum iHud rhetoricum de rhetoricis quae dici pos-
sint, inventurum omnia (XXIP, 16-XXX²‚ 19). Deni-
que XXXa, 19—XLII³‚ 4 genera dicendi iudiciale, con-
tionale, laudativum recensentur: tractatur tamen lauda-
tivum tantum illis in aliud tempus dilatis. In quo
similiter atque in antecedentibus rhetorum arrogantiam
castigat, qui omnem laudandi et vituperandi rationem
poetis, philosophis aliisque extorquere studeant, illos-
que in angustum tamquam gyrum compellit, ὅτι τὰ
τοιαῦτα ἐγκώμια λέγειν καὶ γράφειν οἴδασιν, οἷοι περι-
φέρεται, cuius generis sunt Busirides illi vel laus salis
vel similia.

Ecce tibi series et progressus totius adhuc operis.
Postquam libro primo adversarios perlustravit, quaeque
genera pravitatis et perversitatis maxime occurrerent
exposuit viamque munivit, ad singula progressus libro
altero docet, quid de rhetoricae partibus statuendum
sit, quid ab aliis, quid ab Epicureis de eius vi ac na-
tura disputatum sit. Ut autem sophisticam arte non
carere ostendit, ita politicam nulla arte contineri ex·
ponit, nec peius a grammatico maximeque a philosopho
quam a sophista eam tradi posse libro tertio persequitur.

