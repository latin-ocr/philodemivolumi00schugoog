 

—vn —

primi iam in officinam missa erat. Quae tamen, quoad
potui, contuli accurate. Fit enim, ut vel acutissimo

›- oculo et optima luce singula legi non possint, cum et
tabularum perspicuitas satis sit diversa, et quae mar-
gini subiecta saepe apparent, luce deficiente paene
obliterantur. Accedebat, quod Gomperzii apographa
satis accurate instituta illinc non magnopere emendari
videbam, minora autem velut A et A sive Γ et T im-
mutatae plerumque multo ante expediebantur. Com-
memorandum denique duas papyros partem libri se-
cundi et partem quarti continentes iam 1825 Oxonii
in Herculanensium Voluminum tomo II p. 1-1 16 publice
propositas esse.

Ante hanc editionem iam Itali textum in volumi-
nibus collectionis prioris restituebant. Quorum men-
tionem perraro et paene nunquam feci, quia linguae
Graecae non satis gnari summa in explendis verbis
licentia usi sunt. Textus enim inde a locutione Ho-
merica usque ad consuetudinem Byzantinam quidvis
comprehendit. Nec vero feliciores fuerunt in sententiis
indagandis. ‘Quoniam tamen verum in hoc genere
emendandi ipso saepe obtutu et felicitate quadam
oculi non minus quam scrutando invenitur, ipsi quo-
que sua §buccea habent. Itaque quotiens me illis
quidpiam debere iudicabam, hoc in adnotationibus
commemoravi.

Partem libri quarti ex Oxoniensi exemplo edidit

Leonardus Spengel in Abh. der Miinch. Acad. Phil.-
ἣξει.. Ol. III, 1 1837 p. 207-303. Is quamquam saga-
cissime plurima absolvit, tamen quod exemplari Nea-
politano nondum uti poterat, nonnulla supplenda reli· ,⁴⁴

