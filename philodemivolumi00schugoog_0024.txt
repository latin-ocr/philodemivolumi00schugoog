——XII—

discissa est. Nam cum 24 paginae evolutae essent,
bello intercedente opus omissum est (anno 17 99).
Cumque hae 24 paginae nimis dilaceratae sint, quae
paullo post evolutae sunt paginae 44 egregium tex·
tum exhibent. In quo peropportune accidit, quod
Angli hanc partem descripserunt (= Herc. Voll. Π,
p. 1—45). Quamquam enim parum diligenter in de-
scribendo versati sunt, tamen multas schedulas margini
adiecerunt, quae in N desunt.

Papyrus 1669 quintum, quem posui, librum con·
tinet = V1 f. 1—67. Partes eiusdem papyri esse credo
pap. 220 = V1² fol. 188—199 et p. 1078, 1080 =V112
fol. 161—185. Papyri 1078 et 1080 fragmenta Neapoli-
tani numeris 1-32 inscripserunt tanquam unius chartae,
recte sine dubio. Itaque his coniunctis tres papyros
habemus, vel potius tres unius papyri partes. Forma
litterarum plane eadem est, constat rati0‚ si versuum
numerum, qui est quadraginta, computaS, constat, si lit-
terarum in singulis versibus numerum respiciS, qui est
duodeviginti. Erat haec omnis papyruS‚ quod quidem
ex exemplis Neapolitanis coniciaS‚ non sine elegantia
quadam et diligenter conscripta. In 32 continuis pa·
ginis semper initium et finis desunt, media folia satis
vastis lacunis lacera sunt. Angli hanc quoque partem
descripserunt, unde N non paucis locis vel corrigitur
vel completur.

Papyro 1015 = V2 f. 77—152 is liber continetur,
quem sexto loco posui. Videtur neglegentius conscripta,
si litterarum formam respicis. Praeterea exemplum
Neapolitanum satis mendosum est, praestat apographon
oxoniense, quod et accuratius et uberius est.

