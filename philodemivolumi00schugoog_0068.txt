—LII -—

autem, quae tota ad privatam vitam pertineat, certam
et veram utilitatem continere, qua sibi quisque, pro-
pinquis, amicis id quod ad vitam feliciter degendam
pertineat persuadere possit. Videmus repeti et variari,
quae iam similiter in aliis libris exposita erant. Nam
totos adversariorum libros excutienti eadem argumenta
a diversis scriptoribus prolata occurrunt. Nonnulla
tamen nova disserit velut pag. LXXHI, ubi idem fere
legimus, quod Sextus Empiricus primo loco contra
rhetores disputat. Videtur autem maxima pars huius
libri contra Aristonem Stoicum conscripta esse, cuius
mentio fit fragmento XII et contra quem usque ad
pag. LXXI verba facit. Sed singula persequi nolo,
quia textus nimis plerumque dubius et corruptus est,
ut saepius discernere non possim, utrum suam an
alienam sententiam scriptor afferat, denique ut de qua
re agatur interdum dubium sit.

Bonnae, Calendis Maiis MDCGCLXXXXII.

