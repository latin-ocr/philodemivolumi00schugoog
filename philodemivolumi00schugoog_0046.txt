—- xxxiv —

qui neque in forensi neque in iudiciali neque in pane·
gyrico genere ullum arti locum esse dixit: neque enim
esse posse vulgi quandam cum arte persuasionem Epi·
curi testimonio patefieri, quod p. 94 profertur. ¹) Quin-
tus accedit magister AtheniensiS, qui cum XXVI annos
philosophiam (Epicuream‘P) profiteatur, tamen ubi haec
quaestio profligetur, non invenerit quique a discipulis
sollertia et indagandi felicitate superatus sit. Itaque,
inquit, ut illi frustra quaerere desinerent, illos Epicuri,
Hermarchi, Metrodori locos in medio proposui. — Non
possum singula persequi, quoniam illae paginae etiam-
nunc magnam partem restituendae sunt.

In sequentibus ea, quae adversarii ex libris Epicuri
et Metrodori contra Philodemum attulerant, examinantur.
Ac primum p. 102, 22—119, 27 locus Convivii Epicurei
tractatur, quem adversarii contra Philodemum afferri
posse putaverant. Tum 119, 28—120, 5 ne Metrodori
quidem locos contra se productos quidquam probare
posse dicit, pollicitusque se singillatim de nonnullis
rebus alio etiam loco verba facturum Metrodori, Her-
marchi, Epicuri testimoniis acquiescendum censet ad·
iecto sub finem huius partis Metrodori loc0, quo ne
sophisticam quidem rhetoricam haud secus ac iudicia-
lem et forensem sine usu quodam ac rerum civilium
notitia cogitari posse explicetur.

TertiO, quod posuerat, capite (p. 122, 25—136, 20)
exponitur: διότι δὴ καὶ κατ’ ἀλήθειαν ἡ σοφιστικὴ
ῥητορικὴ τέχνη τίς ἐστιν περί τε τὰς ἐπιδείξεις, οἵας

 

1) Video nunc p. 94 cum 100, 12-101, 33 conferendam
esse, unde 95, '¹1 κακῶν legendum esse elucet.

