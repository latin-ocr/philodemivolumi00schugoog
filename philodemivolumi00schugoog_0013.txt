—X1—

De forma papyrorum et fide apographorum.

Papyrus 1427 = V2 fol. 26—-35 finem primi libri
continet. Litterae tamquam fugiente calamo exaratae
sunt. Multa mutata, deleta, adiecta sunt. Papyrus a
summo ad imum fissuris dirempta satis tamen ad re-
stituendum textum integra est. Utrumque exemplar
et Oxon. et Neap. eiusdem fere pretii est. .

Papyrus 1674 = IV2 42—108 partem libri se-
cundi continet. Fortasse, quia hic liber sine dubio
permagnus fuit, charta scribam defecit. Sed sit sane
casu non perfectus, certe medio capite interruptus est
liber. Ductus litterarum simplex est, paginae optimae
interdum et continuae semper. Exemplum Neapolita-
num diligentius confectum et melioris usus est, Oxo-
niensi tamen, quod 1825 editum est, licet omnino
magis corruptum sit, multa tamen corriguntur et ex-
plentur.

Papyrus 1672 finem libri alterius exhibet = V2
36—7 6. Litterarum ductus si minus elegans at fortis
et virilis est. Nimis multa correcta sunt (puto manu
aliena). Neap. exemplar praestat diligentia, Ox. copia,
verum pessime descriptum est, ut subinde ex totis ver-
sibus, qui integri viderentur, nihil elicuerim.

Papyrus 1423 = XIl p. 1 sqq. dat priorem partem
libri quarti. Summa arte et elegantia magnisque lit-
teris eonscriptus est, ut vix aliquid mutare audeas.
Apographo tamen Ox. nonnulla emendantur. Hoc
etiam sub finem paginarum uberius est.

Papyrus, quae alteram partem libri quarti continet
(= XF part. II), in duas partes divisa, vel potius

